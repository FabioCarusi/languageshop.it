---
title: "Traduzioni certificate: cosa sono e quando sono necessarie"
date: 2021-09-08T12:22:40+06:00
image: images/blog/post-3.jpg
author: Sara Serraiocco
description: "This is meta description"
---
## Traduzioni certificate: in cosa consistono?
La maggior parte delle agenzie di traduzione offre tre tipologie di traduzione:
- -**traduzione semplice**
- -**traduzione certificata**
- -**traduzione asseverata**


Una traduzione semplice è una traduzione che non necessita di alcun tipo di _“autenticazione”_ ed è praticamente pronta all’uso (manuali, cataloghi, siti web, cv e articoli scientifici rientrano in questa categoria).  

Quando, invece, c’è bisogno di una traduzione ufficiale, le opzioni possibili sono due:
- -**traduzione certificata**
- -**traduzione asseverata o legalizzata**


Spesso, le [traduzioni certificate]({{< ref "/traduzioni_certificate" >}} "traduzioni certificate") vengono confuse con le _traduzioni asseverate_ o legalizzate. Questo perché nei paesi anglofoni, ad esempio, una _“certified translation”_ indica semplicemente una traduzione autenticata, secondo le normative specifiche dei singoli paesi. Ma, in Italia, le traduzioni certificate sono molto diverse dalle traduzioni asseverate.
Le **traduzioni certificate** sono traduzioni accompagnate da una semplice autocertificazione del traduttore. In questo caso, il cliente che ha richiesto la traduzione certificata riceverà un unico file in formato PDF così composto: testo originale, traduzione e certificato di accuratezza della traduzione firmato dal traduttore.

## Chi accetta le traduzioni certificate?
Spesso, quando il cliente non sa se ha bisogno di una traduzione asseverata o certificata, chiede all’agenzia a cui si rivolge un consiglio su quale tipo di traduzione sia meglio effettuare.   

Tuttavia, la scelta di accettare una traduzione certificata al posto della traduzione asseverata spetta solo all’ente o organizzazione che ha richiesto il documento tradotto. Pertanto, noi di Languageshop consigliamo sempre di rivolgersi all’ente destinatario della traduzione, prima di confermare il preventivo.

## Quanto costano le traduzioni certificate?
Molte agenzie applicano un sovrapprezzo sulle traduzioni certificate. Da Languageshop, invece, le traduzioni certificate hanno lo stesso costo delle traduzioni semplici.
Questo perché la certificazione è già pronta per essere compilata da noi con i dati del cliente. Un lavoro che richiede pochi minuti.   

Pe richiedere un preventivo per una traduzione certificata, [clicca qui](#call-to-action "Contattaci!").