---
title: "Perche scegliere un’agenzia di traduzione online"
date: 2018-07-08T12:22:40+06:00
image: images/blog/post-2.jpg
author: Sara Serraiocco
description: "This is meta description"
---
Oltre vent’anni del secondo millennio sono ormai già alle nostre spalle e la rivoluzione che ha caratterizzato quest’ultimo ventennio è, senza ombra di dubbio, la rivoluzione tecnologica. Un accesso più facile e veloce a Internet, la diffusione di smartphone e tablet e la sempre più ampia offerta di servizi online, hanno accresciuto il numero degli utenti in rete e prolungato la presenza sul web.
Ormai acquistare oggetti di qualunque tipo e fare persino la spesa con un semplice click, standosene tranquillamente seduti sulla propria poltrona è qualcosa di naturale, oltre che semplice e (perché no?) economico. E la lista dei servizi disponibili in rete si allunga sempre di più, permettendo di acquistare anche servizi che, prima della rivoluzione digitale, avremmo probabilmente cercato solo nella nostra città e in base al passaparola.
## Come funziona un’agenzia o un servizio di traduzioni online
Anche per quanto riguarda il **servizio traduzioni**, ormai l’offerta sul web è molto ampia. Non si tratta solo della possibilità di usare i motori di ricerca per identificare **l’agenzia di traduzioni** più vicina. Oggi, infatti, Internet offre anche la possibilità di chiedere e ricevere le traduzioni via email o, se si tratta di **traduzioni asseverate**, direttamente a casa o presso la propria azienda o ufficio. 
Come fare? È semplice, basta inviare, tramite la mail di contatto o il **form** disponibile sul sito, il documento che si intende tradurre per ricevere un **preventivo gratuito**. Una volta ricevuto il preventivo, potrai decidere se confermare. Dopo la conferma dell’ordine, riceverai la tua **traduzione semplice, traduzione certificata o traduzione legalizzata**.
Ecco come funziona nello specifico:
1. le **traduzioni semplici** vengono inviate via email;
2. le **traduzioni certificate** possono essere inviate via email o tramite corriere, a seconda delle esigenze;
3. le **traduzioni legalizzate**, la cui copia originale è la sola ammissibile, possono essere anticipate via email dopo essere state scansionate, ma vanno poi spedite presso il proprio ufficio o domicilio tramite corriere o raccomandata.
## Scegliere un servizio di traduzione online: vantaggi
Ci sono degli indubbi vantaggi nello scegliere un servizio o un’agenzia di **traduzioni online** e non un ufficio “fisico” nella tua città. Tra questi, vi sono:
1. La possibilità di ordinare e ricevere le traduzioni direttamente a casa, senza doverti recare fisicamente in agenzia;
2. Un notevole risparmio economico, perché un’**agenzia di traduzioni online** non ha costi fissi di gestione da sostenere che, solitamente, vengono spalmati sui clienti. Ti basterà chiedere un preventivo anche altrove per renderti conto della differenza di prezzo;
3. Accesso ad un portfolio di traduttori più ampio e vario, che ti permetterà di ricevere la tua traduzione in minor tempo senza rinunciare alla qualità.
Si tratta solo di vincere la diffidenza. È del tutto, normale, infatti, diffidare e temere di cadere nella trappola di una truffa. Quello che devi fare, in questo caso, è affidarti in mani sicure.
Languageshop offre un **servizio di traduzioni professionale**, rapido ed economico. 
Contattaci per ricevere maggiori informazioni!